Inleiding data-analyse
======================

Dit hoofdstuk bevat voorbeeld-lessen voor data-analyse.
Spreadsheets zijn vaak een eerste middel voor het analyseren van data:
je kunt er eenvoudig aan rekenen, er snel wat statistiek op loslaten, en er grafieken van maken.

Data-bronnen
------------

De data kan uit allerlei bronnen afkomstig zijn:

* meetgegevens, met de hand ingevuld of automatisch gemeten (Arduino);
* resultaten van vragenlijsten, bijvoorbeeld via Google Forms of Microsoft Forms;
* externe databestanden, bijvoorbeeld in CSV-formaat;
* externe databases;
* ...

De gegevens van externe bronnen zijn niet altijd direct bruikbaar:
soms moet je die opschonen, bijvoorbeeld door "waarschijnlijk foute gegevens" te verwijderen.

Bij je onderzoek moet je altijd de bron van je data vermelden,
en wat je met deze data gedaan hebt.

Open data
---------

Steeds meer data komt beschikbaar als *open data*:
gegevens die via het web te vinden zijn en door iedereen gebruikt mogen worden.
Vooral gegevens van overheden zijn als open data beschikbaar.

Enkele voorbeelden van bronnen van open data:

* https://data.amsterdam.nl - open data van de gemeente Amsterdam
* https://duo.nl/open_onderwijsdata/ - open data over onderwijs
* https://www.cbs.nl/nl-nl/onze-diensten/open-data/statline-als-open-data - CBS-data
* https://www.gapminder.org - data over de ontwikkelingen in de wereld

Het CBS biedt ook materiaal aan speciaal voor het onderwijs, zie: https://www.cbs.nl/nl-nl/onze-diensten/in-de-klas

Gapminder biedt interessante data, maar ook leuke manieren om die data te analyseren en te presenteren.
De presentaties van Hans Rosling (helaas te jong overleden) zijn onvergetelijk!

Open science
------------

Wetenschap dient "open" te zijn, zowel met betrekking tot de data die voor een onderzoek gebruikt zijn,
als met betrekking tot de resultaten die bereikt zijn, en die voor een deel op deze data berusten.
Alleen als onderzoekers over elkaars data beschikken, kunnen ze controleren of het bewuste onderzoek betrouwbaar is.
En omdat vrijwel alle onderzoek door de overheid betaald wordt, moeten ook de resultaten en de publicaties voor iedereen beschikbaar zijn (open access).

.. rubric Open science

  Open science is het beoefenen van wetenschap op een dusdanige manier dat anderen de gelegenheid hebben om mee te werken en
  bij te dragen aan en gebruik te maken van het wetenschappelijk proces.
  Zo kunnen gebruikers 'van buiten de wetenschap’ de onderzoekswereld beïnvloeden met vragen en ideeën en onderzoeksgegevens helpen verzamelen.

* https://www.openscience.nl
* https://www.openaccess.nl

Publiceren van data-analyse resultaten
--------------------------------------

De traditionele manier van publiceren van een data-analyse resultaat is in de vorm van een papieren rapport met tabellen en grafieken.
Tegenwoordig zijn daarvoor betere manieren.

Door het publiceren van de resultaten op het web kan de gebruiker meer te weten komen over de data
en over de manier van analyseren.
Vaak is een belangrijk onderdeel van deze analyse een "dashboard" met de belangrijkste grafieken en samenvattingen.
Bovendien kun je deze analyses actueel houden door steeds de actuele data te gebruiken.

Spreadsheetprogramma's maken het mogelijk om rekenbladen, tabellen en grafieken te publiceren op het web.
Deze kun je dan ook automatisch aanpassen als de data in de rekenbladen verandert.

Hieronder zie je een voorbeeld uit de les over lichaamsmetingen zoals die gepubliceerd zijn naar het web.
In dit geval kun je als gebruiker de waarden van de verschillende punten opvragen.

.. raw:: html

  <iframe width="664" height="410" seamless frameborder="0" scrolling="no"
    src="https://docs.google.com/spreadsheets/d/e/2PACX-1vQFF3NgAhe1_wWmwADEdyJB9PD2IASikHQ9HcA3poFv8ZWXRFPQVrzAhr0AafGHxgNqCv4ViPq2XFNi/pubchart?oid=338817447&amp;format=interactive">
  </iframe>

Scheiden van data en analyse
----------------------------

Een belangrijke regel is dat je de data en de analyse van die data (de formules) gescheiden houdt,
in verschillende rekenbladen.
Je kunt dan de gegevens aanpassen, bijvoorbeeld door de actuele data te importeren,
zonder dat je in de analyse iets hoeft te veranderen.
