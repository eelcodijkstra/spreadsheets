Van functie naar tabel en grafiek
=================================

Spreadsheets werken met tabellen met (vooral) getallen.
Van een tabel met getallen kun je een grafiek maken.
Als je een grafiek van een functie wilt tekenen,
moet je eerst een tabel van de functiewaarden maken.

**Opdracht.**  Begin met een leeg rekenblad en voer de acties hieronder uit.
Het uiteindelijke resultaat vind je in de uitwerkingen.

.. figure:: enkele-functies.png
  :width: 300px
  :align: center

  Enkele functies in een grafiek

Van functie naar tabel
----------------------

1. maak eerst de kolomkopjes: ``x``, ``f(x)=x^2`` in ``A1:B1``
2. maak de kolom met x-waarden: -10 in ``A2``, -9,5 in ``A3``,
   en dan via de vulgreep uitbreiden naar 10 in ``A42``
3. maak de kolom met functiewaarden: formule ``=A2*A2`` in ``B2``,
   en via de vulgreep kopiëren in de kolom tot en met ``B42``.

Je hebt nu een tabel met functiewaarden.


Van tabel naar grafiek
----------------------

1. selecteer de tabel ``A1:B42``, dus inclusief de kolomkoppen.
2. kies menu "Insert->Chart" ("Invoegen->Diagram"), en kies als type: "line chart" (lijndiagram).

Afhankelijk van het spreadsheetprogramma moet je mogelijk je grafiek nog wat verfijnen,
maar waarschijnlijk heb je al een redelijk grafiek van de functie,
met bijpassenden titels.

*Opmerking* Het kan nodig zijn om de waarden voor x als functiewaarden (reeks, series) te verwijderen.
Deze moet alleen voor de x-as gebruikt worden.

Van constante naar benoemd bereik
---------------------------------

De waarden voor de x-as kun je ook op een andere manier maken,
zodat je deze gemakkelijker kunt aanpassen.


1. Definieer ``E1`` als ``deltax:``, ``F1`` als ``0,5``,
   en definieer het benoemde bereik ``delta`` als ``F1``.
2. Gebruik voor ``A3`` de formule: ``=A2+deltax``,
3. Kopieer deze naar ``A3:A42``.

Je kunt nu het bereik van de grafiek eenvoudig aanpassen:

* verander de beginwaarde (in ``A2``) en ``deltax`` (in ``F2``).

Je ziet dat de grafiek direct aangepast wordt aan deze waarden.

Deze aanpak, waarbij je een constante waarde (0,5) vervangt door een benoemd bereik,
(``deltax``) is in veel meer situaties handig.
In de praktijk zijn "constanten" minder constant dan ze eerst lijken.

Meerdere functies in één grafiek
--------------------------------

Door het toevoegen van extra kolommen kun je meerdere functies in dezelfde grafiek weergeven.

1. Definieer de kop ``C1`` als ``g(x)=x^3/10``
2. Definieer de formule in ``C2`` als ``=A2*A2*A3/10``
3. Kopieer ``C2`` naar ``C3:C42``

Je kunt in principe de bestaande grafiek aanpassen,
maar het is vaak eenvoudiger om een nieuwe grafiek te maken.

1. Selecteer de data ``A1:C42``
2. Kies menu Insert->Chart (Invoegen->Diagram)
3. Kies als Chart type (diagramtype): Line chart (lijndiagram)

**Opdracht** voeg op dezelfde manier toe: ``h(x)=x*10``.

**Opdracht** verander de x-waarden, bijvoorbeeld naar ``A2``: -20 en ``deltax``: 1,
en kijk hoe de verhoudingen tussen de functies in de grafiek veranderen.

**Opdracht** exporteer de figuur naar een bestand dat je in een ander document kunt gebruiken
(bijvoorbeeld via "downloaden" in het diagram-menu).
