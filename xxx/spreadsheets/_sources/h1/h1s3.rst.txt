Formules en functies
====================

.. rubric:: leerdoelen

* leren omgaan met formules en celverwijzingen

Formules
--------

Het belangrijkste doel van spreadsheets is om automatisch berekeningen uit te voeren.
Hiervoor gebruik je een *formule* als celwaarde.
Een formule begint met `=` gevolgd door de eigenlijke rekenformule.
In de formule kun je de getallen, tekst of logische waarden gebruiken, operatoren zoals +, - of \*,
en verwijzingen naar cellen.

Voorbeelden van eenvoudige formules:

* =A4+A5
* =SQRT(A5)
* =B3*0,21

Sommige functies gebruiken een reeks cellen als parameter.
Een reeks opeenvolgende cellen geef je aan als: "begincel" ":" "eindcel",
bijvoorbeeld:

* A1:A10
* A1:F1
* A1:F10

We gebruiken in de opdrachten het volgende spreadsheet-voorbeeld:

.. raw:: html

  <div>
    <iframe src="https://docs.google.com/spreadsheets/d/e/2PACX-1vSLoapfL__oCIfg-5pIEnqabhh1GvtPy78olWjoOB9FQLig05FlpgRLsjyAdwV269LrxbY5VD6bXib0/pubhtml?gid=1578771306&amp;
      single=true&amp;widget=true&amp;headers=true" width="600px" height="200px"></iframe>
  </div>

Absolute en relatieve celverwijzingen
-------------------------------------

Vaak gebruik je dezelfde formule in meerdere cellen,
denk bijvoorbeeld aan een kolom waarin je de BTW-waarde uitrekent van het bruto-bedrag,
of waarin je het bruto-bedrag en de BTW optelt tot het netto-bedrag.

In zo'n geval wil je dat bij het kopiëren van de formule, eventueel met de vulgreep,
de afstanden in de formule gelijk blijven.
De berekening van het bruto-totaal in cel E2 is `=C2*D2`.
Bij het kopiëren hiervan naar E3 moet dit worden: `=C3*D3`;
enzovoorts, voor alle cellen daaronder.
Dat is ook precies wat er gebeurt als je deze formules kopieert:

* `=C2*D2` in cel `E2` zegt eigenlijk: vermenigvuldig de twee celwaarden links van deze cel.
* de kopie in cel `E3` wordt dan: `=C3*D3`.

De celverwijzingen in deze formules zijn *relatieve verwijzingen*:
bij kopiëren blijven de afstanden tussen de invoercellen van de berekening en de resultaatcel gelijk.

Soms willen we dat niet, zoals bijvoorbeeld in het geval van de BTW-berekening:
deze waarde, in een enkele cel, is voor alle BTW-formules gelijk.
We geven een absolute verwijzing aan door een `$` voor de kolomletter en/of het rijnummer te plaatsen.

* `$D2` - absolute kolom, relatieve rij;
* `D$2` - relatieve kolom, absolute rij;
* `$D$2` - absolute kolom en absolute rij (absolute celverwijzing).
* de formule voor de BTW-berekening in cel F2 `=E2*$I$1`.

Namen: een waarde die je met een absolute verwijzing aangeeft kun je ook een naam geven.
In een formule gebruik je dan de naam in plaats van de celverwijzing.
Hiermee voorkom je bijvoorbeeld fouten door het vergeten van een `$`,
en de formules worden beter leesbaar.

*Opmerking:* ga na dat we als formule voor de bruto-totaalprijs ook hadden kunnen gebruiken: `=$C2*$D2`

*Concept*:

* het verschil tussen absolute en relatieve verwijzingen kom je op meer plaatsen in de informatica tegen;
* het gebruik van relatieve verwijzingen zorgt ervoor dat een berekening gelijk blijft bij verplaatsing.

  * gebruik van relatieve padnamen in een hiërarchish filesysteem: `./x/y` of `../x/y`
  * gebruik van relatieve adressen in machinecode;

* het gebruik van absolute verwijzingen zorgt ervoor dat je een (gedeeld) gegeven kunt vinden vanaf elke plek.

  * gebruik van absolute padnamen in een hiërarchisch filesysteem: `/var/www/html`.
  * gebruik van absolute adressering in machinecode;


*Opdrachten*

* selecteer cel D3 en vul cellen D4 en D5 met de vulgreep;
  wat is de formule in cel D3? wat is de formule in cel D5?
* selecteer cel E3 en vul de cellen D4 en E5 met de vulgreep;
* selecteer cel F3 en vul de cellen F4 en F5 met de vulgreep;
* vul de volgende gegevens in:

  * (artikel), (aantal), (prijs/stuk)
  * (artikel), (aantal), (prijs/stuk)

* tussenvoegen van een rij; kopiëren van de voorgaande rij;
  controleer de formules in de gekopieerde rij; en in de totaal-som.
  pas de rangnummers aan met de vulgreep.
* verwijderen van een rij; controleer weer de formules van de laatste rij.

Functies
--------

In het voorbeeld hebben we ook een functie gebruikt voor het bepalen van de totaalprijs:
de formule in cel G7 is: `=sum(G2:G6)`. `sum` is hierin de functie voor het sommeren van de opgegeven reeks cellen.
Zoals eerder beschreven verwijst `G2:G6` naar de cellen G2, G3, ..., G6.

* `sum` is een *reductie*-functie: deze vat een reeks waarden samen in een enkel resultaat.
* andere voorbeelden van dergelijke reductiefuncties zijn: `count` (aantal), `avg` (average, gemiddelde),
  `min`, `max`, `product`, `and` (voor logische waarden).
