Analyseren van externe data (RIVM)
==================================

Je kunt spreadsheets gebruiken voor het analyseren van data uit andere bronnen.
Veel data is beschikbaar in de vorm van CSV-bestanden ("comma separated values").
Een CSV-bestand is een tekstbestand waarin de data georganiseerd is als "records",
met op elke regel een record waarbij de waarden van de "velden" gescheiden zijn voor een komma
of door een ander teken zoals een TAB of een puntkomma.
Vaak geeft de eerste regel aan wat de betekenis is van de opeenvolgende velden;
dit zijn eigenlijk de kolomkoppen.


Importeren van een CSV-bestand
------------------------------

Als voorbeeld gebruiken we het CSV-bestand "in-ziekenhuis-opgenomen-patienten.csv".
Dit zijn de RIVM-data van 8-4-2020.
Bekijk eventueel dit bestand in een editor voor platte tekst (Notepad o.i.d.).
Je ziet dan welk scheidingsteken gebruikt wordt (";") en wat de structuur van het bestand is.

* open een leeg rekenblad
* importeer de data uit het CSV-bestand

  * Excel: menu Archief->importeren
  * Google Sheets: Bestand->importeren

* geef in de dialoog aan wat het scheidingsteken is en wat de types van de kolommen zijn.
  De automatische detectie van de types van de kolommen is meestal goed genoeg.
  Eventueel kun je dat achteraf nog aanpassen.

Aanpassen van de types en de opmaak
-----------------------------------

Je kunt eventueel achteraf een kolom nog aanpassen van getal naar tekst of omgekeerd,
of naar een bepaald dataformaat.
Selecteer daarvoor eerst de kolom en kies dan de juiste opmaak.

Maken van een grafiek
---------------------

Maak van deze gegevens een kolomgrafiek waarbij de waarden gestapeld zijn.

* selecteer de data, inclusief de kolomkopjes
* maak de grafiek:

  * Excel: menu Invoegen->Grafiek->kolom; en kies dan voor de gestapelde kolomgrafiek.
  * Google Sheets: Invoegen->Diagram; en kies dan de gestapelde kolomgrafiek.

* pas de grafiek aan: zorg voor de juiste titels, en kies de kleuren voor de reeksen die jij wilt hebben.

.. figure:: in-ziekenhuis-opgenomen-patienten.png
   :width: 600px
   :align: center

   In ziekenhuis opgenomen patiënten (RIVM data)

Importeer de actuele data
-------------------------

De data van het RIVM worden dagelijks bijgewerkt.
Je kunt daarmee je spreadsheet actualiseren.

Je vindt deze data via het menu van de grafiek op de RIVM website:
https://www.rivm.nl/coronavirus-covid-19/grafieken.
Zoek de grafiek "In ziekenhuis opgenomen patiënten".
Via het hamburgermenu rechtsboven kun je het CSV-bestand downloaden.

Je kunt hiermee een nieuwe grafiek maken zoals hierboven, of de bestaande data overschrijven,
via "alles vernieuwen".
Controleer of de hele reeks data meegenomen wordt; anders kun je deze aanpassen
via menu Gegevens->brongegevens voor grafiek (Excel); of via de Diagrameditor->Reeksen (Google Sheets).

Modelleren
----------

Je kunt een eenvoudig model maken van het totaal aantal besmettingen in de tijd,
bijvoorbeeld met de aannames:

* het duurt gemiddeld een week tussen besmetting en eerste ziekteverschijnselen, en nog een week tot de eventuele ziekenhuisopname;
* ongeveer 5% van de besmette personen wordt in het ziekenhuis opgenomen.

Let wel, dit zijn modelleringsaannames, en gemiddelden:
de werkelijke aantallen kunnen nog aanzienlijk afwijken!

Maar op basis van deze aannames een kolom met geschatte besmettingen,
en voeg deze toe aan de grafiek.
